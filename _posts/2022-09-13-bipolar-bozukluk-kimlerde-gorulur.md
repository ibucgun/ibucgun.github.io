---
layout: post
title: "Bipolar Bozukluk Kimlerde Görülür? Nedeni Nedir?"
author: "Uzm. Dr. İsmail BUÇGÜN"
tags: [Bipolar Bozukluk]
description: Bipolar duygudurum bozukluğu kimlerde görüşür? Nedeni Nedir?
---

Bipolar duygudurum bozukluğu ya da kısa adıyla bipolar bozukluk herkeste görülebilir. Dünyada erişkin nüfusun yaklaşık **yüzde 2-3**’ünün bipolar bozukluk tanısı aldığı düşünülmektedir.Bu da, **ülkemizde yaklaşık 1,5-2 milyon kişinin**, dünyada ise yaklaşık 250 milyon insanın **hastalığa sahip olduğu** anlamına gelmektedir. 

**Kadın ve erkeklerde eşit sıklıkta görülür.** Bipolar bozukluk görülme sıklığı ırk, eğitim, meslek veya gelir düzeyi nedeniyle farklılık göstermez. Ancak kişilerin hastalıktan etkilenme şekilleri birbirinden farklı olabilir. 

Bipolar bozukluk her yaşta görülebilir. Genellikle ilk hastalık dönemi ergenlik dönemi ya da sonrasındaki erişkinlik döneminin başlarında, yani 20’li yaşlarda
görülür. 

**Bipolar bozukluk, kişilerin psikolojik yapıları, sosyal durumları ile ilişkili değildir.**

### Bipolar Bozukluğun Nedeni Nedir?

Hastalığın tek bir nedeni yoktur. Nörotransmitter denilen beyin kimyasallarının dengesinde ve iletiminde sorunlar olduğu ve genetik yatkınlık yaratan durumlar tespit edilmiştir.

Hastalığın kesin nedeni bilinmiyor olsa da genetik, biyokimyasal ve çevresel nedenlerden kaynaklanan bir hastalık olduğu kabul edilir. **Bipolar bozukluk kişinin herhangi bir hatasından, sosyal durumundan ya da kişiliğindeki güçsüzlükten kaynaklanmaz.** Stres ve yaşam olayları hastalığın tetikleyebilir. Tedavi edilebilir tıbbi bir bozukluktur.

