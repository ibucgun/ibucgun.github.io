---
layout: post
title: "Bipolar Duygudurum Bozukluğu Nedir?"
author: "Uzm. Dr. İsmail BUÇGÜN"
tags: [Bipolar Bozukluk]
description: Bipolar duygudurum bozukluğu nedir? Tarihte nasıl tanımlanmıştır? Bipolar ne anlama gelmektedir?
---

Bipolar duygudurum bozukluğu, yaklaşık her 50 kişiden birini etkileyen, arada iyilik hallerinin olduğu hastalık dönemleri ile seyreden, kronik bir psikiyatrik hastalıktır. Başka bir tanımlamayla **biyolojik, genetik ve çevresel bir çok etkene bağlı olarak ortaya
çıkan ve beynin duygu, düşünce ve davranışları kontrol eden
merkezlerini etkileyen bir beyin hastalığıdır.**

### Bipolar ne demektir?
Bi iki, polar kutup demektir. **Bipolar iki kutuplu anlamına gelir. Bu isim hastalığın depresyon ve mani şeklinde ortaya çıkan iki hastalık dönemine vurgu yapmaktadır.** Bipolar duygudurum bozukluğuna iki uçlu duygudurum bozukluğu, iki uçlu bozukluk, bipolar bozukluk, iki uçlu mizaç bozukluğu, bipolar affektif bozukluk da denmektedir.

### Duygudurum ne demektir? 
**İniş çıkışlar olmakla birlikte genel olarak bellir bir sabitlikte devam eden, süreğen, kalıcı, içselleştirilmiş duygu tonudur.**

Günlük yaşamda herkesin dünyasında inişler çıkışlar olur. Bipolar bozuklukta bu inişler daha derin, çıkışlar daha yükseğe olur, aralarda normal duygudurum dönemleri olur. Bu değişimler duyguların yanında düşünceleri, davranışları, uykuyu, iştahı, fiziksel sağlığı ve kişinin işlevselliğini etkiler. Duygudurum değişimleri günlük yaşam olayları ile bağlantılı olmayabilir.